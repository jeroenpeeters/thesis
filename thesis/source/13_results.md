# Results

Woordenaantal ligt niet vast – afhankelijk van het aantal relevante resultaten, grootte van het onderzoek en de richtlijnen van je opleiding

Let op: Je kunt de resultaten ook in aparte hoofdstukken bespreken (bijvoorbeeld de analyse en de resultaten apart, of per deelonderwerp). Wat gewenst is, is afhankelijk van je opleiding.

En…!
Wees specifiek! Als je zegt dat ‘veel’ respondenten iets vinden, geef dan het aantal om deze uitspraak te onderbouwen.  

4.1 Begin resultaten
Schrijf hier wat je in dit hoofdstuk bespreekt en geef aan hoe je hoofdstuk gestructureerd is. Dit is de korte leeswijzer (een alinea van maximaal 7 regels), voorafgaand aan de presentatie van je resultaten.

4.1.1 Indeling resultaten per deelvraag
Deel dit hoofdstuk in op basis van de deelvragen waarop je antwoord geeft. Op die manier kun je het hoofdstuk een duidelijke structuur geven.

4.1.2 Indeling resultaten per onderzoeksmethode of deelonderwerp
Is dit niet mogelijk?
Deel dan dit hoofdstuk in op basis van de verschillende onderzoeksmethoden die je gebruikt hebt. Lukt dit ook niet, dan kun je je hoofdstuk indelen in deelonderwerpen.

4.1.3 Per deelvraag een paragraaf
Bespreek per deelvraag de belangrijkste resultaten. Verbind hieraan nog geen conclusies.

Je kunt tabellen en grafieken gebruiken om je resultaten overzichtelijk te presenteren.  
De resultaten die niet relevant zijn om je deelvragen te beantwoorden horen hier niet thuis. Die plaats je in je bijlagen, daar kun je in de tekst naar verwijzen.

4.1.4 of - Per methode een paragraaf
Als je jouw hoofdstuk indeelt op basis van de verschillende onderzoeksmethoden, moet je per methode de belangrijkste resultaten weergeven.

4.1.5 of - Per deelonderwerp een paragraaf
Bespreek per deelonderwerp de belangrijkste resultaten.

4.2 Mogelijk: Resultaten kort samenvatten
Als je veel resultaten presenteert, kun je de belangrijkste resultaten aan het eind van je hoofdstuk kort samenvatten. Je kunt dit ook per paragraaf/beantwoording van je deelvraag doen. Of dit nodig is, hangt af van de richtlijnen van je opleiding.
